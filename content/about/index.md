+++
date = '2025-02-27T14:45:15+01:00'
draft = false
title = 'Om mig'
+++
Jeg er født i 1979 og voksede op i Skagen, hvor lyset, vinden og horisonten tidligt fangede min opmærksomhed. Fascinationen af vejret blev ikke mindre med årene – så jeg flyttede til København for at læse meteorologi på Københavns Universitet og blev ansat som meteorolog på DMI i 2002. Året efter var jeg færdiguddannet operationel meteorolog, og i årene efter blev jeg seniormeteorolog inden for civil luftfart.

I 2013 skiftede jeg kort sagt skærme: fra radarskærme til tv-skærme – og blev vejrvært på TV 2. I 2022 tog jeg springet til DR Vejret, efter en lille afstikker til energihandelsbranchen. Her kombinerer jeg min faglige baggrund med formidling, når jeg fortæller om alt fra højtryk og koldfronter til varme sommerdage.

Privat er jeg gift med Charlotte, og vi har to dejlige piger sammen. Vi bor nær Kalø Vig nord for Aarhus – tæt på både skov og strand. Jeg elsker at løbe, gå lange ture i naturen og bruge tid sammen med min familie. Og så bliver jeg aldrig træt af at kigge op på himlen.